Návrh a realizácia cenovo dostupného zariadenia na zaznamenávanie pohybu očí (Eye Tracking).
Metódy zaznamenávania pohybu očí, resp. Eye Trackingu sa čoraz viac
používaju vo sférach neuromarketingu, ale aj vzdelávania a dizajnu
používateľsky prívetivých rozhraní. Použiteľné zariadenia sú však často
priveľmi drahé, hoci samotný princíp fungovania je dobre popísaný
a realizovateľný so súčasne dostupnými zariadeniami a súčastkami ako sú
webkamery a IR LED.
Požiadavky na vedomosti a zručnosti študenta: Silný programátorský základ,
prípadne schopnosť osvojiť si programovacie jazyky Python, Java, C/C++.
Používanie programu Blender pre návrh tela prototypu. Základná zručnosť so
spájkovačkou.
Charakter práce: vývoj softvéru – analýza riešeného problému, návrh hardvéru
a softvéru, metodika vývoja, implementácia, popis vytvoreného riešenia,
testovanie.
Cieľ: Cieľom práce je navrhnúť a zrealizovať prototyp eye tracking zariadenia,
zostrojiteľného s použitím bežných zariadení ako sú webkamery a IR LED.